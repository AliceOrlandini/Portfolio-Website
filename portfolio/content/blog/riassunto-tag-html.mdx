---
title: Riassunto tag HTML
description: In questo articolo mi rivolgo agli studenti del liceo che stanno studiando HTML e che necessitano di un riassunto. In fondo all'articolo ho reso disponibile un file PDF scaricabile con il riassunto completo.
date: 2025-05-12
published: true
timing: 9
image: https://cdn.jsdelivr.net/gh/AliceOrlandini/Portfolio-Website@main/portfolio/assets/riassunto-tag-html/copertina
faqs:
  - question: Come si apre e si chiude un tag HTML?
    answer: La maggior parte dei tag HTML va aperta e poi chiusa, scrivendo il nome del tag tra parentesi angolari e aggiungendo la barra in quello di chiusura.
    url: "https://aliceorlandini.it/blog/riassunto-tag-html#tag-html"
---

### Introduzione <span id="introduzione"></span>

Faccio ripetizioni ormai da **3 anni** e ho notato che gli studenti di quarta spesso fanno fatica a trovare un riassunto chiaro dei **tag [HTML](https://it.wikipedia.org/wiki/HTML) più usati** dai professori per le verifiche. I riassunti che si trovano online, infatti, o sono _a pagamento_, oppure sono pensati per l’università e contengono **molte più informazioni del necessario**.

Per questo motivo, ho deciso di spiegare in questo articolo **i tag più utilizzati a scuola**, uno per uno. Alla fine, nelle _conclusioni_, troverai anche un **PDF scaricabile** con una _tabella riassuntiva_. So che alcuni professori permettono di portare questo tipo di appunti alle verifiche sull’HTML, anche perché **i tag da ricordare sono davvero tanti**.

### I tag HTML <span id="tag-html"></span>

Iniziamo subito col dire che **la maggior parte dei tag HTML va _aperta_ e poi _chiusa_**.

Mi spiego meglio: se, per esempio, abbiamo un tag che si chiama `ciao` (_a caso — non esiste il tag `ciao`, ahaha_), e dico che va aperto e chiuso, intendo che bisogna scrivere:

<CodeBlock
  language="html"
  filename="esercizio.html"
  highlightLines={[1, 3]}
  code={`<ciao> <!-- qui lo apro -->

  </ciao> <!-- qui lo chiudo -->`}
/>

Il mio consiglio è sempre quello di **aprire subito il tag e chiuderlo immediatamente**, per evitare di dimenticarselo. Solo _dopo_ si pensa a cosa scriverci dentro.

### Robe iniziali necessarie <span id="robe-iniziali"></span>

Allora, per prima cosa apriamo un file sul nostro computer, ad esempio con il Blocco Note, e salviamolo con un nome come `esercizio.html`.

A questo punto, partiamo da quelle che io chiamo _"le robe iniziali necessarie"_.

Si tratta di alcuni tag fondamentali che servono a far capire al browser (come Chrome) che il file che stiamo scrivendo è di tipo **HTML**, e quindi deve essere interpretato come tale.  
Quello che andiamo a scrivere è:

<CodeBlock
  language="html"
  filename="esercizio.html"
  highlightLines={[1, 3, 4, 6, 7]}
  code={`<!DOCTYPE html>
  <html>
	  <head>
	  </head>
	
	  <body>
	  </body>
  </html>`}
/>

È praticamente da **imparare a memoria**, e possiamo notare che contiene i seguenti tag:

- `<!DOCTYPE html>`: va **solo aperto**, non si chiude. Serve per dire che stiamo usando HTML5.
- `<html>`: è il primo tag che va **aperto e chiuso**, e al suo interno conterrà tutti gli altri tag.
- `<head>`: anche questo va aperto e chiuso — **fallo subito**, poi vedrai cosa metterci dentro. In inglese significa _"testa"_, ed è la parte dove si inseriscono informazioni sulla pagina: ad esempio che è in italiano, oppure il **titolo** che comparirà in alto nella scheda del browser.
- `<body>`: va aperto e chiuso **sotto `head`**, perché rappresenta un'altra parte della struttura. Qui ci riferiamo al _"corpo"_ della pagina, cioè alla **ciccia** del nostro file. È qui che andremo a mettere **paragrafi**, **immagini**, **titoli** e tutto ciò che _si vede davvero_ nella pagina.

### Titolo della pagina <span id="titolo-pagina"></span>

Ora che abbiamo scritto _le robe iniziali necessarie_, apriamo il file in un browser come **Chrome** e vedremo... **NULLA**, una pagina completamente bianca.

Questo succede perché nei tag `<head>` e `<body>` **non c'è ancora nulla**. Quindi iniziamo a riempirli.

Partiamo col dare un **titolo** alla pagina — titolo che verrà visualizzato in alto nella **scheda del browser** (tipo quella di Chrome).  
Per farlo, si usa il tag `<title>`, che va **aperto**, **chiuso** e, _al suo interno_, ci si può scrivere ciò che si vuole.

Ecco un esempio:

<CodeBlock
  language="html"
  filename="esercizio.html"
  highlightLines={[4]}
  code={`<!DOCTYPE html>
  <html>
    <head>
      <title>Il mio primo esercizio HTML</title>
    </head>
    
    <body>
    </body>
  </html>`}
/>

Se ora **aggiornate la pagina**, vedrete il **titolo comparire nella scheda in alto**.

### Titoli <span id="titolo"></span>

Ora iniziamo a **riempire il `<body>`**. Tutto ciò che si trova dentro il `body` si **vedrà direttamente nella nostra pagina web**.

La prima cosa che si inserisce di solito è un **titolo**, ma attenzione: **non è lo stesso titolo** che abbiamo inserito sopra con il tag `<title>`.  
Questo nuovo titolo verrà visualizzato _all’interno della pagina_, e **non** nella scheda del browser.

Molti, a prima vista, potrebbero pensare che anche questo titolo si scriva con il tag `<title>`, ma **non è così**. Evidentemente si erano accorti che quel tag era già usato per un’altra cosa, e quindi hanno dovuto trovare una soluzione alternativa.

In inglese, _titolo_ si dice anche **"heading"**, da cui hanno ricavato la lettera **`h`**.  
Volevano anche permettere titoli di diverse grandezze, quindi hanno deciso di usare dei numeri: da **1** (il più grande) a **6** (il più piccolo).

Quindi il tag per un **titolo grande** è `h1` (_heading 1_), e va — come al solito — **aperto e chiuso**:

<CodeBlock
  language="html"
  filename="esercizio.html"
  highlightLines={[8, 9, 10, 11]}
  code={`<!DOCTYPE html>
  <html>
    <head>
      <title>Il mio primo esercizio HTML</title>
    </head>
    
    <body>
      <h1>Titolo grande</h1>
      <h2>Titolo leggermente più piccolo</h2>
      <h3>Titolo ancora più piccolo</h3>
      <h4>Ecc.. insomma hai capito ahahah</h4>
    </body>
  </html>`}
/>


### Paragrafo <span id="paragrafo"></span>

Questo è facile: come si dice _paragrafo_ in inglese? Beh, **"paragraph"** — e quindi il tag come sarà? Esatto: **`p`**.  
Anche questo va **aperto**, **chiuso**, e _al suo interno_ ci scriviamo il testo del nostro paragrafo.

Ecco un esempio completo:

<CodeBlock
  language="html"
  filename="esercizio.html"
  highlightLines={[9]}
  code={`<!DOCTYPE html>
  <html>
    <head>
      <title>Il mio primo esercizio HTML</title>
    </head>
    
    <body>
      <h1>Titolo grande</h1>
      <p>Questo è un paragrafo</p>
    </body>
  </html>`}
/>

Come potete vedere, **i tag nel `<body>` potete metterli uno sotto l’altro** e verranno visualizzati **nell’ordine in cui li scrivete**.

### Liste <span id="liste"></span>

Di **liste** ne esistono due tipologie:
- Liste **numerate**
- Liste **puntate**

Ormai avete imparato il giochino: come si traducono in inglese? Eccole:
- **Ordered List**
- **Unordered List**

Quindi i rispettivi tag saranno `ol` e `ul`.  
Questi due servono per **creare la lista in sé**, mentre per inserire **un elemento all’interno della lista** si usa il tag `li`, che sta per _List Item_, ovvero _elemento della lista_.

Capiamolo meglio con un esempio:

<CodeBlock
  language="html"
  filename="esercizio.html"
  highlightLines={[8, 10, 12, 14]}
  code={`<!DOCTYPE html>
  <html>
    <head>
      <title>Il mio primo esercizio HTML</title>
    </head>
    
    <body>
      <ol>
      
      </ol>
      
      <ul>

      </ul>
    </body>
  </html>`}
/>

In questo momento abbiamo solo dichiarato che ci sono due liste: prima una **Ordered List** `ol` (e quindi **numerata**), e poi una **Unordered List** `ul` (cioè **puntata**).

Per inserirci degli elementi, dobbiamo usare il tag `li`, così:

<CodeBlock
  language="html"
  filename="esercizio.html"
  highlightLines={[9, 10, 14, 15]}
  code={`<!DOCTYPE html>
  <html>
    <head>
      <title>Il mio primo esercizio HTML</title>
    </head>
    
    <body>
      <ol>
        <li>Cane</li>
        <li>Gatto</li>
      </ol>
      
      <ul>
        <li>Coniglio</li>
        <li>Pappagallo</li>
      </ul>
    </body>
  </html>`}
/>

Ecco fatto!  
La **prima lista** conterrà i _List Item_ `li`: **Cane** e **Gatto**.  
La **seconda lista** avrà anch’essa dei `li`: **Coniglio** e **Pappagallo**.

### Tabella <span id="tabella"></span>

Qui, _intuitivamente_, possiamo immaginare che ci sia un tag `table` che serve per dire: **"Ehi, qui c'è una tabella!"**

Le **tabelle in HTML** vanno pensate come un insieme di _righe_ composte da _colonne_.  
Ad esempio, la seguente tabella:

| Riga 1 Colonna 1 | Riga 1 Colonna 2 | Riga 1 Colonna 3 |
| ---------------- | ---------------- | ---------------- |
| Riga 2 Colonna 1 | Riga 2 Colonna 2 | Riga 2 Colonna 3 |

Ha **2 righe** e **3 colonne**.

I tag che ci servono per costruirla sono:
- `tr`: sta per _Table Row_, ovvero **riga della tabella** — va **aperto e chiuso**.
- `td`: sta per _Table Data_, cioè **il contenuto** all’interno della riga — anche questo va **aperto e chiuso**.

Per rappresentare la struttura della tabella sopra, partiamo così:

<CodeBlock
  language="html"
  filename="esercizio.html"
  highlightLines={[8, 9, 10, 12, 13]}
  code={`<!DOCTYPE html>
  <html>
    <head>
      <title>Il mio primo esercizio HTML</title>
    </head>
    
    <body>
      <table> <!-- Dico che c'è una tabella -->
        <tr> <!-- Riga 1 -->
        </tr>

        <tr> <!-- Riga 2 -->
        </tr>
      </table>
    </body>
  </html>`}
/>

In questo momento ho solo dichiarato che c’è una tabella e che ha **due righe**.  
Sono però _vuote_. Per riempirle, ci serve il tag `td`, così:

<CodeBlock
  language="html"
  filename="esercizio.html"
  highlightLines={[10, 11, 12, 15, 16, 17]}
  code={`<!DOCTYPE html>
  <html>
    <head>
      <title>Il mio primo esercizio HTML</title>
    </head>
    
    <body>
      <table> <!-- Dico che c'è una tabella -->
        <tr> <!-- Riga 1 -->
          <td>Riga 1 Colonna 1</td>
          <td>Riga 1 Colonna 2</td>
          <td>Riga 1 Colonna 3</td>
        </tr>
        <tr> <!-- Riga 2 -->
          <td>Riga 2 Colonna 1</td>
          <td>Riga 2 Colonna 2</td>
          <td>Riga 2 Colonna 3</td>
        </tr>
      </table>
    </body>
  </html>`}
/>

Ed ecco che ho riprodotto **la tabella che abbiamo visto sopra**!

Unica cosa: **di default la tabella non ha i bordi**, quindi all’inizio può sembrare "invisibile".  
Per aggiungerli, basta scrivere `border="1"` **all’interno del tag `table`**, in questo modo:

<CodeBlock
  language="html"
  filename="esercizio.html"
  highlightLines={[8]}
  code={`<!DOCTYPE html>
  <html>
    <head>
      <title>Il mio primo esercizio HTML</title>
    </head>
    
    <body>
      <table border="1"> <!-- Aggiungiamo il bordo -->
        <tr>
          <td>Riga 1 Colonna 1</td>
          <td>Riga 1 Colonna 2</td>
          <td>Riga 1 Colonna 3</td>
        </tr>
        <tr>
          <td>Riga 2 Colonna 1</td>
          <td>Riga 2 Colonna 2</td>
          <td>Riga 2 Colonna 3</td>
        </tr>
      </table>
    </body>
  </html>`}
/>

### Immagine <span id="immagine"></span>

Il tag per inserire un'immagine è `img` (_sono stati un po’ taccagni — potevano chiamarlo `image` dico io ahaha_).  
Questo tag si **apre soltanto**, **non ha chiusura**.

Ne scrivo uno completo, e poi ve lo commento:

<CodeBlock
  language="html"
  filename="esercizio.html"
  highlightLines={[8]}
  code={`<!DOCTYPE html>
  <html>
    <head>
      <title>Il mio primo esercizio HTML</title>
    </head>
    
    <body>
      <img src="foto.jpg" alt="Foto di un gatto">
    </body>
  </html>`}
/>

Allora, osserviamo subito che questo tag ha _della roba al suo interno_, prima del simbolo di chiusura `>`, che **non avevamo ancora visto**.  
Infatti, quando si tratta di un’immagine, bisogna specificare:
- **La sorgente**: si usa l’attributo `src` (_source_) per indicare **il file dell’immagine**, che si trova **nella stessa cartella** del nostro file `esercizio.html`. È come dire: “L’immagine che voglio visualizzare è questa qui!” — e quindi scriviamo **il nome del file** con la sua estensione (di solito `.jpg` o `.png`).
- **Il testo alternativo**: abbreviato `alt` (_alternative text_), è il testo che verrà **visualizzato al posto dell’immagine** se per qualche motivo non dovesse caricarsi. Inoltre, questo testo è **importantissimo per l’accessibilità**: i dispositivi per non vedenti leggono ad alta voce proprio quello che scriviamo qui.

Una volta riempiti questi due attributi, **l’immagine verrà visualizzata nella pagina**.

Se l’immagine dovesse essere troppo grande, si possono regolare le dimensioni con `width` e `height`:

<CodeBlock
  language="html"
  filename="esercizio.html"
  highlightLines={[8]}
  code={`<!DOCTYPE html>
  <html>
    <head>
      <title>Il mio primo esercizio HTML</title>
    </head>
    
    <body>
      <img src="foto.jpg" alt="Foto di un gatto" width="300px" height="300px">
    </body>
  </html>`}
/>

⚠️ **Attenzione alle H** di queste due parole!  
Ho notato che alcuni miei studenti si confondono spesso: _"width"_ e _"height"_ non sono proprio facilissime da scrivere, ma sono fondamentali se volete controllare **le dimensioni dell’immagine**.

### Ancora <span id="ancora"></span>

L'ancora serve per creare **un collegamento** a un’altra pagina a partire da quella in cui ci troviamo.

Quindi, per prima cosa, creiamo **un altro file** nella stessa cartella del file precedente, e chiamiamolo ad esempio `seconda_pagina.html`.

Quello che vogliamo è poter **raggiungere questa nuova pagina cliccando su un punto preciso** nella prima.  
Per fare ciò si usa il tag `a`, che sta per _anchor_ (_ancora_ in inglese — non ho idea del perché lo abbiano chiamato così onesta ahaha).

Lo scrivo e poi lo commento:

<CodeBlock
  language="html"
  filename="esercizio.html"
  highlightLines={[8, 9, 10]}
  code={`<!DOCTYPE html>
  <html>
    <head>
      <title>Il mio primo esercizio HTML</title>
    </head>
    
    <body>
      <a href="seconda_pagina.html">
      Clicca Qui per raggiungere la seconda pagina
      </a>
    </body>
  </html>`}
/>

Questo tag si **apre e si chiude**, e _tra i due_ possiamo scrivere **qualsiasi testo vogliamo**, cioè quello che apparirà cliccabile.  
Nel tag di apertura inseriamo:
- **`href`**: abbreviazione di _Hypertext REFerence_, serve per dire **“questa è la pagina che voglio raggiungere”**.

Una cosa che piace molto ai professori è **aprire la nuova pagina in un’altra scheda**, invece che nella stessa.  
Farlo è **semplicissimo**: basta aggiungere l’attributo `target="_blank"` così:

<CodeBlock
  language="html"
  filename="esercizio.html"
  highlightLines={[8, 9, 10]}
  code={`<!DOCTYPE html>
  <html>
    <head>
      <title>Il mio primo esercizio HTML</title>
    </head>
    
    <body>
      <a href="seconda_pagina.html" target="_blank">
      Clicca Qui per raggiungere la seconda pagina
      </a>
    </body>
  </html>`}
/>

Ora, cliccando su quel link, la seconda pagina si aprirà **in una nuova scheda del browser**.

### Divisore <span id="divisore"></span>

Ultimo, ma non meno importante, abbiamo **il divisore**, ovvero il tag `div`, che si **apre e si chiude**.

Questo tag è un po’ particolare perché **“non si vede”**: non ha un risultato visivo evidente come gli altri, ma serve per **raggruppare un insieme di elementi**.

Può essere pensato come una sorta di **box invisibile**, all’interno del quale possiamo mettere altri tag — _e volendo anche altri `div`!_  
È molto utile soprattutto quando parleremo di **stile (CSS)**, perché permette di applicare **uno stile a un `div`** e uno completamente diverso a un altro.

Visto in azione è così:

<CodeBlock
  language="html"
  filename="esercizio.html"
  highlightLines={[8, 16, 18, 26]}
  code={`<!DOCTYPE html>
  <html>
    <head>
      <title>Il mio primo esercizio HTML</title>
    </head>
    
    <body>
      <div>
        <h2>Sezione Animali</h2>
        <p>Qui parliamo di animali domestici.</p>
        <ul>
          <li>Cane</li>
          <li>Gatto</li>
          <li>Coniglio</li>
        </ul>
      </div>

      <div>
        <h2>Sezione Piante</h2>
        <p>Qui invece parliamo di piante da appartamento.</p>
        <ul>
          <li>Ficus</li>
          <li>Sansevieria</li>
          <li>Aloe</li>
        </ul>
      </div>
    </body>
  </html>`}
/>

Come puoi vedere, abbiamo **due `div`** che raggruppano due sezioni diverse della pagina: una sugli animali e una sulle piante.  
_Per ora non cambia nulla a livello grafico_, ma più avanti potremo dire cose tipo: “Voglio che **solo questo `div`** abbia il testo rosso” — ed è lì che il `div` diventa davvero potente!

### Conclusione

Per concludere, mi sento di dare alcuni **consigli pratici**:
1. Quando aprite un tag, **chiudetelo subito**, sennò palese che ve lo dimenticate ahaha 
2. Per aiutarvi a **ricordarli a memoria**, provate a **tradurli dall’inglese**: vedrete che dopo un po’ verrà tutto molto naturale.
3. Se trovate dei tag che **non ho spiegato in questo articolo**, cercateli su questo sito:   [**W3Schools – HTML**](https://www.w3schools.com/html/default.asp), è davvero fatto bene!


**Qui trovate il PDF scaricabile** con tutti i tag: ne ho inseriti anche alcuni che **non ho spiegato** in questa guida.  

<a
  href="https://cdn.jsdelivr.net/gh/AliceOrlandini/Portfolio-Website@main/portfolio/assets/riassunto-tag-html/riassunto-tag-html.pdf"
  download
  style={{
  border: '1px solid black',
  borderRadius: '8px',
  backgroundColor: 'transparent',
  padding: '12px 20px',
  margin: '16px auto',
  fontWeight: 'bold',
  textAlign: 'center',
  display: 'block',
  maxWidth: '200px',
  cursor: 'pointer',
  hover: {
    transform: 'scale(1.05)',
  },
}}
>
  Scarica il PDF
</a>
Se avete dubbi o domande, **contattatemi pure**: aprite il menù e cliccate su _“Contattami”_.  
Sarò felice di aiutarvi e spiegarvi tutto ciò che non vi è chiaro!